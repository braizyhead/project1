<!DOCTYPE html>
<html lang="en">
<head>
    <meta charset="UTF-8">
    <title>sheshen.til</title>
    <link href="../style.css" rel="stylesheet"/>
    <link href="https://cdn.jsdelivr.net/npm/bootstrap@5.2.3/dist/css/bootstrap.min.css" rel="stylesheet">
    <meta name="viewport" content="width=device-width, initial-scale=1">
</head>
<body class="back">
<div class="hori">
    <p class="heading2"><b>ҚАЙТЫП КІРЕР ЕСІКТІ ҚАТТЫ СЕРІППЕ</b></p>
</div>

<pre class="paragraph">Орта жүз Қошқарұлы Жәнібек он үш жасқа келгенде үлы жүзде Қараби деген аузы дуалы, өзі білімді би бар деген даңқын естіп, содан барып бата алуға жолға шығады. Ол қазақ пен қалмақтың жауласып жатқан кезі болса керек. Бұлардың барар жолын қалмақтар басып алып, олар өте алмай үйіне қайтып келіп үш жыл жатады. Төртінші жылда жол ашылып, Жәнібек он алты жасында Қарабидің еліне келеді.</pre>
   <pre class="dialog">
    — Шырағым, кімнің ұлысың? — дейді Қараби.
    — Қошқарұлы Жәнібекпін,— деп жауап береді бала.
    — Мен сені осыдан үш жыл бұрын күтіп едім, неге кешіктің?
    Жәнібек себебін айтады. Қараби қонақасын беріп, ертеңіне:
    — Не қалайсың, шырағым? — дейді.
    — Сізден бата алайын және өсиет боларлық өз аузыңыздан сөз
    естиін деп келіп едім,— дейді Жәнібек.
    Сонда Қараби батасын беріп былай деген екен:
    Бедері жоқ <b>қамқадан</b>,
    Берік тоқылған <b>бөз</b> артық.
    Берекеті жоқ ағайыннан,
    Берік сөйлескен жат артық.
    Пайданы алыстан қылғайсың,
    Залалды жақыннан қылғайсың,
    Тышқан да інінің айналасына <b>оттамайды</b>,
    Оны да есіңе алғайсың.
    Қайтып кірер есікті
    Қатты серпіп жаппағайсың.
    Қайтып көрер досыңа
    Қайрылмастай сөз айтпағайсың.
    Осыны есіңе ала жүрсең, ешкімнен
    Кем де, қор да болмайсың

   </pre>

<pre class="dialog">
    <b>МӘТІННІҢ ТҮСІНДІРМЕСІ:</b>

    Мәтінді бірнеше бөлімге бөліп түсіндіруге болады:
    1. Бедері жоқ <b><u>қамқадан</u></b>,
    Берік тоқылған <b><u>бөз</u></b> артық.
    Берекеті жоқ ағайыннан,
    Берік сөйлескен жат артық.

    Мазмұны <b>бірлік</b> туралы. Яғни, қамқа қанша қымбат, бағалы мата
    болғанымен, бедері болмаса, ол матадан қарапайым, жұқа, арзан,
    бірақ берік тоқылған <b><u>бөз</u></b> артық деген мағына арқылы, одан
    кейінгі екі жолын ашып тұр. Араларында татулық пен сыйластық,
    бірлігі жоқ ағайыннан, алыстан араласып, сыйластығың бар жат,
    сырт адамдар артық дейді. Түйін: ағайындар арасындағы
    ынтымақ пен бірлік сақталуы керек.

    2. Пайданы алыстан қылғайсың,
    Залалды жақыннан қылғайсың,
    Тышқан да інінің айналасына оттамайды,
    Оны да есіңе алғайсың.

    Халқыңа пайдалы іс жасасаң жария қылып, елдің сөзі үшін емес, шын
    махаббатпен жаса, ал айтар сөзің, ащы шындығын, өз бас пайдаң
    болса, ашық жаса. Тіпті сана-сезімі адам жаратылысынан төмен тышқан
    да өз отауының айналасын қазып, құртпайды. Осыны да бір ойлап қой
    деп еске салады.

    3. Қайтып кірер есікті,
    Қатты серпіп жаппағайсың.
    Қайтып көрер досыңа,
    Қайрылмастай сөз айтпағайсың.

    Өмірде болатын әртүрлі жағдайларға қарамастан, сол ситуация
    кезінде туындаған ашу мен ызаға, эмоцияға берілмей, саған қымбат,
    болашақта араласып, көрісетін жақыныңа ауыр сөз айтып қойма, орны
    толмайтын өкініш болады дейді.
</pre>


<div class="hori">
    <a class="button-74" href="meaning_of_word11.1.1.html">Қамқа</a>
    <a class="button-74" href="meaning_of_word11.1.2.html">Бөз</a>
    <a class="button-74" href="meaning_of_word11.1.3.html">Оттау</a>
</div>

<div class="vert2">
    <pre class="dialog"><b>
       МӘТІНГЕ ҚАТЫСТЫ ТАПСЫРМАЛАР:</b></pre>

    <div class="hori">
        <a href="https://learningapps.org/display?v=pju92wx6a23" class="button-74">Оқылым</a>
        <a href="tyndalym11.1.html" class="button-74">Тыңдалым</a>
        <a href="https://forms.gle/hnDxNw5p2xPYYwDP8" class="button-74">Жазылым</a>
        <a href="https://learningapps.org/display?v=pummsjbjn23" class="button-74">Айтылым</a>
    </div>

</div>

</body>
</html>